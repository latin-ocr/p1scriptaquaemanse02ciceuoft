 

288 IN C. VERREM ACT. Π.

mihi adfecta visa est, ut eae terrae solent, in quibus
bellum acerbum diuturnumque versatum est. Quos
ego campos antea collesque nitidissimos viridissimos-
que vidissem, lios ita vastatos nunc ac desertos videbam,
ut ager ipse cultorem desiderare ac lugere dominum
videretur. Herbitensis ager et Hennensis, Murgen-
tinus, Assorinus, lmacharensis, Agyrinensis ita relictus
erat ex maxima parte, ut non solum iugorum, sed
etiam dominorum multitudinem quaereremus, Aetnensis
vero ager, qui solebat esse cultissimus, et, quod caput
est rei frumentariae, campus Leontinus, cuius antea
species haec erat, ut, cum obsitum vidisses, annonae
caritatem non vererere, sic erat deformis atque 1101·-
ridus, ut in uberrima Siciliae parte Siciliam quaere-

remus3 labefactarat enim vehementer aratores iam
ι ”’ superior annus, proximus vero funditus everterat. Tu
mihi etiam audes mentionem facere decumarum? tu

in tanta improbitate, in tanta acerbitate, in tot ac
tantis iniuriis, cum in arationibus et in earum rerum
iure provincia Sicilia consistat, eversis funditus arae*
toribus, relictis agris, cum in provincia tam locuplete
ac referta non modo rem, sed ne spem quidem ullam
reliquam cuiquam feceris, aliquid te populare putabis
habere, cum dices te pluris quam ceteros decumas
vendidisse? Quasi vero aut populus Romanus hoc
voluerit aut senatus tibi hoc mandaverit, ut, cum
omnes aratorum fortunas decumarum nomine eriperes,
in posterum fructu illo commodoque frumentariae rei
populum Romanum privares, deinde, si quam partem
tuae praedae ad summam decumarum addidisses, bene
<le re publica, bene de populo Romano meritus
viderere.

Atque perinde loquor, quasi in eo sit iniquitas
cius reprehendenda, quod propter gloriae cupiditatem,

 

ut aliquos summa frumenti decumani vinceret, accr- 35 ’

biorem legem, duriora edicta interposuerit, omnium

«29 superiorum auctoritatem repudiarit. Magno tu de-

