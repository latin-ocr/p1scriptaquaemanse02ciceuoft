 

LIB. V CAP. 51—63 ἓ 159-164, 489

spicio cuiquam esset ulla3 deinde iubet undique ho-

minem vehementissime verberari. Caedebatur virgis 162

in medio foro Messanae civis Romanus, iudices, cum
interea nullus gemitUS‚ nulla vox alia illius miseri

5 inter dolorem crepitumque plagarum audiebatur nisi
haec: ‘Civis Romanus sum.' Hac se commemo-
ratione civitatis omnia verbera depulsurum crucia-
tumque a corpore deiecturum arbitrabatur3 is non
modo hoc non perfecit, ut virgarum vim deprecaretur,
10 sed, cum imploraret saepius usurparetque nomen
civitatis, crux, crux, inquam, infelici et aerumnoso,
qui numquam istam pestem viderat, comparabatur.
Ο nomen dulce libertatis! 0 ius eximium nostrae
civitatis! 0 lex Porcia legesque Semproniae! o graviter

15 desiderata et aliquando reddita plebi Romanae tribu-
nicia potestas! Hucine tandem haec omnia reciderunt,
ut civis Romanus in provincia populi Romani in
oppido foederatorum ab eo⁷ qui beneficio populi Ro-
mani fasces et secures haberet, deligatus in foro
20 virgis caederetur? Quid? cum ignes ardentesque
laminae ceterique cruciatus admovebantur, si te
illius acerba imploratio et vox miserabilis non in-
hibebat, ne civium quidem Romanorum, qui tum ad-
erant, fletu et gemitu maximo commovebare‘? In
25 cr'ucem tu agere ausus es quemquam⁷ qui se civem
Romanum esse diceret? Nolui tam vehementer agere
hoc prima actione, iudices, nolui3 vidistis enim, ut
animi multitudinis in istum dolore et odio et com-
munis periculi metu concitarentur. Statui egomet
30 mihi tum modum orationi meae et C. Numitorio, equiti
Romano, primo homini, testi meo, et Μ’. Glabrio-
nem, id quod sapientissime fecit, facere laetatus sum,
ut repente. consilium in medio testimonio dimitteret.
Etenim verebatur, ne populus Romanus ab isto eas
35 poenas vi repetisse videretur, quas veritus esset ne
iste legibus ae vestro iudicio non esset persoluturus.

163

Nunc, quoniam [iam] exploratum est omnibus, quo 1000 164

